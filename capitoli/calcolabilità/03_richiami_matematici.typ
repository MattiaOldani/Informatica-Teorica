= Richiami matematici: relazioni di equivalenza

== Relazioni di equivalenza

Una *relazione binaria* $R$ su due insiemi $A,B$ è un sottoinsieme $R subset.eq A times B$ di coppie ordinate. Una relazione particolare che ci interessa è $R subset.eq A^2$. Due elementi $a,b in A$ sono in relazione $R$ se e solo se $(a,b) in R$. Indichiamo la relazione tra due elementi tramite notazione infissa $a R b$.

Una classe molto importante di relazioni è quella delle *relazioni di equivalenza*: una relazione $R subset.eq A^2$ è una relazione di equivalenza se e solo se $R$ è $R S T$, ovvero:
- *riflessiva*: $forall a in A quad a R a$;
- *simmetrica*: $forall a,b in A quad a R b arrow.long.double b R a$;
- *transitiva*: $forall a,b,c in A quad a R b and b R c arrow.long.double a R c$.

== Partizione indotta dalla relazione di equivalenza

Ad ogni relazione di equivalenza si può associare una *partizione*, ovvero un insieme di sottoinsiemi tali che: 
- $forall i in NN^+ quad A_i eq.not emptyset.rev$;
- $forall i,j in NN^+ quad i eq.not j arrow.long.double A_i sect A_j = emptyset.rev$;
- $limits(union.big)_(i in NN^+) A_i = A$.
Diremo che $R$ definita su $A^2$ _induce_ una partizione $A_1, A_2, dots$ su $A$.

== Classi di equivalenza e insieme quoziente

Dato un elemento $a in A$, la sua *classe di equivalenza* è l'insieme $ [a]_R = {b in A bar.v a R b}, $ ovvero tutti gli elementi che sono in relazione con $a$, chiamato anche _rappresentante della classe_.

Si può dimostrare che:
- non esistono classi di equivalenza vuote $arrow$ garantito dalla riflessività;
- dati $a,b in A$ allora $[a]_R sect [b]_R = emptyset.rev$ oppure $[a]_R = [b]_R$ $arrow$ in altre parole, due elementi o sono in relazione o non lo sono;
- $limits(union.big)_(a in A) [a]_R = A$.

Notiamo che, per definizione, l'insieme delle classi di equivalenza è una partizione indotta dalla relazione $R$ sull'insieme $A$. Questa partizione è detta *insieme quoziente* di $A$ rispetto a $R$ ed è denotato con $A \/ R$.
